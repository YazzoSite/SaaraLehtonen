{
  "title": "Saara Lehtonen",
  "bioParagraphs": [
    "Saara Lehtonen on näyttelijä (FIA), laulaja ja ääninäyttelijä. Valmistuttuaan vuonna 2006 Lahden\nAmmattikorkeakoulusta musiikkiteatterilinjalta, on Klaukkalassa asuva freelancer työskennellyt näyttelijänä ja musikaaliartistina ammattiteattereissa ympäri Suomen.",
    "Muutamia uran tärkeimpiä rooleja ovat olleet Éponine Les\nMisérablesista, Georgie Bukatinsky Housut pois -musikaalista,\nLinda Veriveljet -musikaalista sekä Fru Brill Mary Poppins -musikaalista.\n",
    "Teatterityön lisäksi freelancer dubbaa ja ohjaa dubbausta erilaisiin lasten\nsarjoihin ja elokuviin, lukee äänikirjoja sekä tekee\nmainosspiikkejä. Saara on antanut äänensä muun muassa My Little Ponyn Pinkie Pielle, Näin meillä -sarjan Luukas Leivolle sekä Ryhmä Haun Haltille. Dubbausohjaajana tähänastisen uran kohokohta oli ohjata suomenkielinen dubbaus ja laulut Pieni merenneito -elokuvaan vuonna 2023.  ",
    "Vuonna 2017 Saara kilpaili The Voice Of Finlandin kuudennella\nkaudella. Matka alkoi Olli Lindholmin tiimissä ja jatkui\nkaksintaistelun kautta vielä Michael Monroen tiimiin Knock Out -\nvaiheeseen saakka. Viimeistään TVOF:n jälkeen syttyi kipinä myös oman musiikin tekemiseen. Pieni voimalaulu julkaistiin suoratoistopalvelimille keväällä 2023. "
  ]
}
